Το Remote Play είναι ένα εργαλείο που προσφέρει η πλατφόρμα του Steam. 
Επιτρέπει την εκκίνηση παιχνιδιών σε έναν υπολογιστή, ενώ αυτά βρίσκονται σε λειτουργία παράλληλα και από άλλες συσκευές που είναι συνδεδεμένες στο Steam. 
Το Remote Play Together, επιτρέπει την πρόσκληση φίλων Steam για συμμετοχή σε τοπικές συνεδρίες εξ αποστάσεως, χωρίς να χρειάζεται να κατέχουν
ή να ξεκινούν οι ίδιοι το παιχνίδι.

Συγκεκριμένα, το Steam Remote Play λειτουργεί συνδέοντας έναν χρήστη με έναν άλλον υπολογιστή, όταν η διαδικασία του παιχνιδιού εκτελείται σε πραγματικό χρόνο
στον άλλον υπολογιστή. Μέσω του Steam, ο ήχος και το βίντεο του παιχνιδιού καταγράφονται στον απομακρυσμένο υπολογιστή και αποστέλλονται έτσι στη συσκευή.
Επιρτρέπει εισόδους παιχνιδιού, όπως πληκτρολόγιο, ποντίκι ή gamepad.

Δύο συστήματα που είναι συνδεδεμένα στο Steam, μπορούν να χρησιμοποιηθούν για τη ροή μιας συνεδρίας λειτουργίας ενός παιχνιδιού και αυτό μπορεί να επιτρέψει
την αναπαραγωγή παιχνιδιών σε συστήματα που κανονικά δεν θα μπορούσαν να εκτελέσουν αυτά τα παιχνίδια. Για παράδειγμα, ένα παιχνίδι μόνο για Windows θα μπορούσε
να μεταδοθεί από έναν υπολογιστή με Windows σε μια μηχανή με Linux. Ένα γραφικά εντατικό παιχνίδι, θα μπορούσε να μεταδοθεί από έναν ισχυρό υπολογιστή γραφείου
σε έναν φορητό υπολογιστή χαμηλής ισχύος.

{% include figure image_path="/images/steam-remote-play.jpg" caption="Επισκόπηση ροής από υπολογιστή σε μηχανή Steam" id="fig:steam-remote-play" %}

Οι τεχνολογίες του Remote Play παρέχουν κωδικοποίηση βίντεο σε πραγματικό χρόνο, μέσω ενός προσαρμοσμένου πρωτοκόλλου δικτύου χαμηλής καθυστέρησης.
Το βίντεο και ο ήχος αποστέλλονται από μια συσκευή σε μια άλλη. Η απομακρυσμένη είσοδος και η φωνή για πολλούς παίκτες αποστέλλονται πίσω στο βασικό σύστημα,
όλα μέσα σε χιλιοστά του δευτερολέπτου.

Η ανάλυση ροής, όπως και ο ρυθμός μετάδοσης bit, μπορούν να συντονιστούν από τις προηγμένες ρυθμίσεις για την καλύτερη δυνατή εμπειρία. Σε ένα δίκτυο 5 GHz,
υπάρχει δυνατότητα ανάλυσης 1080p στα 60 FPS, με καλή ποιότητα για τις περισσότερες σκηνές. Είναι επίσης δυνατή η ροή 4K στα 60 FPS.
